Tervetuloa tarjoamaan ohjelmaa Ropecon-kävijöille!

Tällä lomakkeella voit tarjota kaikkea ei-pelillistä ohjelmaa: puheohjelmaa, työpajoja tai muuta ohjelmaa, joka ei sovi pelien kategorioihin.

Vuoden 2025 Ropeconiin etsitään kiinnostavia ja mukaansatempaavia esitelmiä, työpajoja sekä paneelikeskusteluja erityisesti teemalla maailmanloppu, tai lasten teemalla dinosaurukset. Toivomme lisää englanninkielistä ohjelmaa, joten mainitsethan, jos pystyt vetämään ohjelmanumerosi sekä suomeksi että englanniksi. Toivomme myös lapsille ja perheille soveltuvaa ohjelmaa.

Etsimme taiteisiin, käsitöihin ja muuhun roolipelaamisen ympärillä tapahtuvaan luovaan harrastamiseen liittyvää ohjelmaa. Haemme myös lauta-, figu- ja pöytäroolipeliaiheista puheohjelmaa ja työpajoja.

Puheohjelman pituus on 45 minuuttia tai 105 minuuttia; työpaja voi olla pidempikin, 165 minuuttia. Jos ilmoitat ohjelmaan työpajan, toivomme että se järjestetään kahdesti tapahtuman aikana. Toivomme tänä vuonna entistä enemmän 45 minuutin puheohjelmia.

Tällä lomakkeella voi ilmoittaa myös muuta ohjelmaa, kuten taistelunäytöksen tai tanssiesityksen.

Kaiken ohjelman on noudatettava Ropeconin <a rel="noopener noreferrer" target="_blank" href="https://2019.ropecon.fi/kavijalle/hairinta/">häirinnänvastaista linjausta</a>.

Ropeconissa on myös akateeminen seminaari. Seminaarin ohjelmaan on erillinen haku.
