Voit tarjota tällä lomakkeella ohjelmaa pelitiskin eri osa-alueille:

<ul><li>Figupelit
</li><li>Korttipelit
</li><li>Lautapelit
</li><li>Demotukset Kokemuspisteelle
</li><li>Turnaukset / Kilpailut
</li></ul>

Saat päivärannekkeen Ropeconiin n. 3-4 tunnin ohjelmalla tai viikonloppurannekkeen n. 6-8 tunnin ohjelmalla.

Suosittelemme keskittymään pelin valinnassa olennaiseen: Kokemuspisteellä parhaiten toimivat lyhyehköt pelit, joihin pelaajat voivat saapua mukanaan vain oma mielikuvituksensa ja halu pelata toistensa kanssa. Toivomme myös, että mahdollisimman moni peli olisi mahdollisimman monen kävijän pelattavissa, eivätkä pelaajan tiedot, taidot tai ominaisuudet estä peliin osallistumista.

Ohjelmanjärjestäjän tulee ehdottomasti sitoutua Ropeconin häirinnän vastaiseen linjaukseen.

Kävijät toivoivat viime vuonna etenkin lyhyitä pelejä sekä lapsille sopivia pelejä, joten toivomme ehdotuksia lyhyistä, toistettavissa olevista peluutuksista sekä lapsille suunnitelluista demotuksista.

Pelit järjestetään tänäkin vuonna Halli 3:ssa. Alueella tulee olemaan yksi pelitiski ja pelikirjasto. Pelitiskillä pystyy myös ilmoittautumaan turnauksiin ja kisoihin.

Jos sinulla kuitenkin sattuu olemaan omasta takaa mahdollisuus esimerkiksi lavastaa jokin tila peliisi sopivaksi tai haluat tarjota koko Ropeconin ajan kestävän, Messukeskuksen alueelle levittyvän immersiivisen kokemuksen, emme missään tapauksessa kiellä tällaisten spektaakkelien suunnittelua. Kerro siinä tapauksessa meille lisää suunnitelmistasi, ja pohditaan yhdessä, kuinka sen voisi toteuttaa!

Mikäli aiot järjestää figuturnauksen, tulee ilmoittautumisen kyseiseen turnaukseen aueta viimeistään 31.5.2025, jotta voimme tiedottaa turnauksesta riittävän laajasti jo ennen Ropeconia.

Huom! Skenaariokilpailun pelinjohtajat ilmoittautuvat tänä vuonna vapaaehtoisiksi, eivät ohjelmahaussa. Vapaaehtoisten haku aukeaa myöhemmin keväällä, maalis-huhtikuun aikaan. Seuraathan Ropeconin tiedotuskanavia!

Otathan huomioon myös inklusiivisuuskysymykset, eli pelisi esteettömyyden esimerkiksi liikuntarajoitteisille tai näkövammaisille pelaajille. Toivomme, että mahdollisimman moni kävijä voisi osallistua Ropeconin peleihin. Ole meihin
